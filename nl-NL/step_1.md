## Inleiding

Deze Sushi-kaarten laten je kennismaken met draagbare elektronica. Dit zijn elektronische circuits die je kunt maken met speciaal ontworpen onderdelen om prachtige kleding en accessoires te maken.

Je zult leren over elektronische circuits en je zult ze gaan maken, en je zult ook wat naaien.

Je kunt draagbare elektronica gebruiken om kleding, tassen, hoeden, alles te versieren; de mogelijkheden zijn onbeperkt!

![](images/robot_headband_340_150_800.png)

### Wat ga je maken

Je gaat een vilten badge of patch maken die oplicht!

![](images/badge_lit.png)

Je zult ook zien hoe je de badge kunt ontwerpen zodat je veel van hen samen kunt voegen om een lichtgevende lap te maken. Dit zou leuk kunnen zijn om samen met andere Ninja's te doen!

--- collapse ---
---
title: Wat ga je leren
---

+ De basisprincipes van circuitcomponenten en de bijbehorende concepten **positief/+** en **negatief/-**
+ Een eenvoudig LED-circuit maken
+ Hoe een schakelaar werkt en hoe deze in een circuit te gebruiken
+ Gebruik geleidende draad en naaibare componenten (onderdelen) om een draagbaar circuit te maken
+ Basisvaardigheden voor naaien
+ Meerdere LED's toevoegen aan een circuit
+ Hoe maak je een draagbaar circuit dat is opgesplitst in afneembare componenten

--- /collapse ---

--- collapse ---
---
title: Wat heb je nodig
---

### Hardware

De verschillende onderdelen van een elektronisch circuit worden **componenten** genoemd. Hier is een lijst met de onderdelen die je gaat gebruiken:

+ Een batterij ![](images/batteries.png)

+ LED's. Dit zijn kleine lampjes die er in verschillende kleuren zijn, en sommigen van hen kunnen zelfs flitsen of van kleur veranderen. Je kunt ook speciale naaibare LED's krijgen. Voor dit project kun je elk type LED gebruiken!

![](images/LEDs_mix.png)

+ Een naaibare batterijhouder. Dit is een batterijhouder die is bevestigd aan een speciale houder (een **printplaat** of **PCB** genoemd) die je op je project kunt naaien.

![](images/battery_holders.png)

Opmerking: De batterijhouder kan er anders uitzien dan die hierboven weergegeven.

+ Geleidende draad. Dit is als borduurdraad, maar het bevat metaal zodat er elektriciteit doorheen kan stromen. We zeggen dat het elektriciteit **geleidt**.

![](images/thread.png)

+ Krokodillenklemmen (optioneel)

![](images/crocs.png)

+ Een schakelaar (optioneel). Je zult zien dat er veel verschillende soorten schakelaars zijn.

### Andere items

+ Wat stof om de onderdelen op te naaien. Dit kan een kledingstuk, een tas of iets wat je maar wilt zijn. Ik zal vilt gebruiken.

+ Een naainaald, bijvoorbeeld een borduurnaald

+ Schaar

+ Tape - isolatie- of afplaktape, of een andere verwijderbare tape

+ Een veiligheidsspeld of een andere badgespeld

#### Optioneel

+ Normale borduurdraad (of een ander soort draad)

+ Tang (bij voorkeur rond)

--- /collapse ---